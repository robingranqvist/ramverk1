---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

##### Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

Jag har inga tidigare erfarenheter av just MVC. Jag tycker att informationen om MVC-begreppet sammanfattades väldigt bra i artikeln ”PHP-baserade och MVC-inspirerade ramverk, vad betyder det?” på dbwebb, men jag kollade även ett par YouTube-videos om begreppet, bl.a. på ”Dani Krossing”s kanal som har många bra videos inom webbutveckling.

Fördelen med MVC ser jag som att ha ännu ett sätt att kunna strukturera upp sin kod inom ramverket, och inte behöva bygga så stora kontroller-klasser, utan istället bryta ut logiken (i detta fallet kommunikationen med API’et) till modellen, och sköta kommunikationen mellan kontroller och vyn i kontrollern.

##### Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

Jag ser SOLID-begreppet främst som en riktlinje för att göra sin kod och sina klasser mer modulär, dvs. återanvändbar och att klasser är mindre beroende av varandra. Jag ser en fördel med detta i att man får en bättre struktur på sin kod, samt att det finns en mindre chans att man förstör eller krashar något i misstag.

##### Har du någon erfarenhet av designmönster och kan du nämna och kort förklara några designmönster du hört talas om?

Jag läste en del om designmönster inom Javascript tidigare under året och minns bl.a. modulmönstret (module patters) där man i princip försöker återskapa det objektorienterade sättet att skapa klasser i ett programmeringsspråk som inte har typiska ”klasser”. Jag såg även begreppet ”Singleton” någonstans i ramverkets kod eller under en föreläsning, vilket är ett sätt att begränsa antalet instanser av en klass till ett objekt.

##### Vilket ramverk valde du att studera manualen för och fann du något intreesant?

Jag valde att titta på manualen för Laravel och jag tycker att kontrollern liknade lite Anax-kontroller med att man skapar klasser och skickar data till en vy. Jag förstod det som att man kan returnera en vy med följande return: ”return view(’page’, [data])”, vilket jag tycker ser rätt snyggt ut. En annan mindre grej jag tyckte vad intressant är sättet man kan lägga till PUT / PATCH / DELETE medtoder i en form med hjälp av ”@method('PUT')”.

##### Vilken är din TIL för detta kmom?

Mitt TIL för detta kursmoment är att man inte alltid behöver bli livrädd att man totalt förstört något när man får ett oförklarligt error (refererar till Anax-modulen som bråkade vid en uppdatering under torsdagskvällen). :)