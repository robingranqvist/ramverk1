---
---
Redovisning kmom04
=========================

##### Hur gick arbetet med att lyfta ut koden ur redovisa-sidan och placera i en egen modul, några svårigheter, utmaningar eller annat värt att nämna?

Till en början hade jag lite problem med att förstå hur uppgiften skulle utföras, men efter att ha läst igenom guiden samt tittat på och experimenterat med de andra modulerna i en scaffoldad version av Anax började det klarna för mig, och till slut fick jag den att fungera som tänkt samt fungerande enhetstest i både modulen samt redovisa.

##### Gick det bra att publicera på Packagist och ta emot uppdateringar från GitHub?

Packagist var väldigt lätt att koppla ihop med Github genom att connecta accounts, vilket gjorde det hela mycket enkelt. Uppdateringarna verkar gå smidigt, om än en liten delay mellan push till Github samt ta emot uppdatering på Packagist, vilket är förståeligt.

##### Fungerade det smidigt att åter installera modulen i din redovisa-sida med composer, kunde du följa din egen installationsmanual?

Jag testade först fram mig till ett fungerande sätt att installera modulen i en scaffoldad version av Anax, vilket gjorde det enkelt att sedan följa manualen för att installera modulen “på riktigt”. Överlag gick det väldigt smidigt, men jag hittade ett par fel som inte fungerade på redovisa-sidan på samma sätt som i den scaffoldade versionen. Dessa fel rättade jag till.

##### Hur väl lyckas du enhetstesta din modul och hur mycket kodtäckning fick du med?

Enhetstesterna gick ungefär som tidigare kursmoment, där de varierar mellan ca. 50% och 100%. Controllern är definitivt den del av koden som är svårast att testa, vilket drog ner på kodtäckningen en aning tyvärr.

##### Några reflektioner över skillnaden med och utan modul?

Det känns såklart lite enklare att köra direkt i ramverket utan att behöva tänka så mycket på hur kodstrukturen ser ut för att flytta över den i en modul. Däremot ser jag definitivt charmen med moduler då man lätt kan återanvända små tjänster man gjort i flera webbsidor inom samma ramverk (eller andra liknande ramverk).

##### Vilket ramverk undersökte du och hur hanterar det ramverket paketering, moduler och versionshantering?

Jag tog en titt på både Laravel och Symphony eftersom de verkar vara två av de största ramverken i PHP. Jag gick direkt in på respektive Github-sidor för att titta i deras composer.json-filer, vilka skiljer sig åt rätt rejält. Laravel verkar hålla sig mer minimalistiskt gällande moduler, och jag kunde räkna fram 6 stycken “required” moduler samt 6 stycken “dev” moduler. Detta kändes lite tycker jag för ett så stort ramverk, men det kanske betyder att de hanterar det mesta direkt i ramverket. 

Symphony däremot verkar mer moduliserat med 20 “required” moduler varav 10 använder vendor-namnet Symphony, samt 32 dev-moduler. De har även något som kallas “replace” med ca. 63 moduler, vilket jag har förstått som ett sätt att slippa problem med versionshanteringen av moduler. Detta är alltså långt fler än Laravel.

##### Vilken är din TIL för detta kmom?

Mitt TIL är än en gång att de flesta programmeringsproblem verkar gå att lösa bara man håller sig lugn.


