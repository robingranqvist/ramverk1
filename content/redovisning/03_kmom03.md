---
---
Redovisning kmom03
=========================

##### Hur känns det att jobba med begreppen kring $di?

Till en början kändes $di och allt omkring det rätt svårt och komplicerat. Jag hade rätt stora problem med att föstå hur jag skulle gå tillväga för att lösa delen med att skapa en egen service i ramverket, men löste detta genom att läsa på och kolla exempel. Till slut kändes det som att jag hade kontroll över det hela.

##### Ge din egna korta förklaring, ett kort stycke, om dependency injection, service locator och lazy loading. Berätta gärna vilka källor du använde för att lära dig om begreppen.

Min förståelse av dependency injection är att man "skickar in" ett objekt av en klass (2) in i en klass (1) utanför klass 1, istället för att t.ex. skapa ett objekt av klass 2 direkt inuti klass 1. Anthony Ferrara's video tycker jag förklarar det bra med modellklassen som behöver ett databasobjekt, men istället för att skapa ett nytt databasobjekt direkt i modellklassen vid skapandet av ett objekt, skickar man med databasobjektet som en "dependency" in i objektet man skapar av modellklassen.

Service locator tänker jag mig som en sak som håller koll på olika tjänster i ramverket, och som man kan be om att få använda tjänster av. Jag tänker mig att $di i Anax kan ses som en service locator, eftersom man går via den för att få tillgång till andra tjänster.

Lazy loading betyder att (i detta fall) en tjänst eller ett objekt inte laddas innan det behövs användas på ett eller annat sätt. Jag är bekant med lazy loading begreppet sedan tidigare, då man t.ex. inte laddar in bilder på en webbplats innan de verkligen behövs visas för besökaren (då den t.ex. har skrollat ner till ett visst ställe på webbplatsen etc.).

##### Berätta hur andra ramverk (minst 2) använder sig av koncept som liknar $di. Liknar det “vårt” sätt?

Både Symfony samt Laravel använder sig av dependency injection. Symfonys sätt att använda sig av det tycker jag liknar lite Anax, i och med att de bl.a. använder sig av konfigurationsfiler för att konfigurera service containers. De verkar dock främst ge exempel på att lägga ett interface som argument i konstruktorn (construktor injection), eller i en metod i en klass (method injection), vilket verkar vara ett lite annat sätt att lösa det på. I Laravel kunde jag inte se att nämnde några config-filer, vilket kändes lite konstigt. För övrigt verkar det följa liknande sätt som Symfony, där man använder constructor och method injection.

##### Berätta lite om hur du löste uppgiften, till exempel vilka klasser du gjorde, om du gjorde refaktoring på äldre klasser och vad du valde att lägga i $di.

Jag skapade en controller-klass, en modellklass, en koordinatsvalidatorklass samt återanvände min IP-validatorklass från tidigare kursmoment. 

Controller-klassen tar emot datan som användaren skickar in samt ser till att det modellklassen skickar tillbaka är korrekt. Modellklassen kommunicerar främst med API'na samt låter mig hämta in datan in i controllern.

Jag valde att lägga min koordinatsvalidator som en tjänst i $di, vilket fungerar bra. Den kollar i stort sätt att användaren har skrivit in giltiga koordinater.

##### Har du någon reflektion kring hur det är att jobba med externa tjänster (ipvalidering, kartor, väder)?

Jag tycker att det är rätt kul med API's överlag, eftersom man så enkelt kan hämta data om allt möjligt. Det har fungerat väldigt smidigt att använda cURL, även om jag fortfarande föredrar att jobba med API's i Node / Javascript p.g.a. att det känns ännu smidigare. :)

##### Vilken är din TIL för detta kmom?

Min TIL för detta kursmoment är att vara noga med att kolla på exemplen i exempel-mappen / Github. Det skulle ha sparat mig mycket tid i detta kursmoment gällande $di-tjänst-implementationen.
